<document>
	<meta>
		<title>خطوط بنام رئیس احمد جعفری: ۲۷ (ب)</title>
		<author>
			<name>سعید احمد اکبر آبادی</name>
		</author>
		<original-publication-year>1969</original-publication-year>
		<publication>
			<name>Bunyad, Volume 9</name>
			<year>2018</year>
			<city>Lahore</city>
			<link>https://bunyad.lums.edu.pk/website/journal/vol/5f960116cb2ca/page</link>
			<copyright-holder>Gurmani Centre for Languages and Literature, Lahore University of Management Sciences</copyright-holder>
		</publication>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>۷۸۶</p>
			<annotation lang="en"><p>Head of the Department of Sunni Theology</p></annotation>
			<annotation lang="en"><p>Aligarh Muslim University</p></annotation>
			<p>۱۲ فروری ۱۹۶۹ئ</p>
			<p>برادرِ محترم و مکرم۔ ۲۹ السلام علیکم ورحمۃ اللہ</p>
			<p>پہلے آپ کا پوسٹ کارڈ ملا اور اس کے بعد آپ کارسالہ رئیس التحریر موصول ہوا۔ اسے پڑھ کر کہہ نہیں سکتا کہ کیا عالم ہوا، بس!</p>
			<blockquote>
				<verse>
					دل میں اِک درد اٹھا، آنکھ میں آنسو بھر آئے
					بیٹھے بیٹھے ہمیں کیا جانیے کیا یاد آیا
				</verse>
			</blockquote>
			<p>اس رسالے سے ہی مرحوم کے بچوں کا حال معلوم ہوا۔ میرا خیال تھا کہ یہ سب لاہور میں ہوں گے لیکن اب پتا چلا کہ یہ کراچی میں ہیں، تو میری طرف سے مرحوم کی بیوہ اور ان کے بچوں کو تعزیت پہنچا دیجیے۔ میں اس قدر دور بیٹھا ہوا کیا کر سکتا ہوں۔ دعا کرتا ہوں کہ اللہ تعالیٰ ان کا حامی اور ناصر ہو۔ رئیس مرحوم سرشت کے اعتبار سے قلندر تھے۔ نہ غمِ زندگی کھاتے تھے اور نہ غم دیتے تھے۔ بہر حال خدا رب العالمین اور بصیر بالعباد ہے۔</p>
			<p>میں کراچی کا ارادہ کر رہا ہوں۔ حاضر ہوا تو آپ سے مل کر تجدیدِ تعلق کروں گا۔ ضرورت ہے کہ رئیس احمد مرحوم پر ایک مستقل کتاب شائع کی جائے اوراس میں بہت سے احبابِ قلم شرکت کریں۔</p>
			<p>رسالے اور کتابیں دیر میں پہنچتے ہیں۔ امید ہے کہ برہان اب تک پہنچ گیا ہو گا۔ سب بچوں اور بچیوں کو میری طرف سے بہت بہت دعائیں اور پیار۔ والسلام</p>
			<p>آپ کا بھائی</p>
			<p>سعید احمد اکبر آبادی</p>
			<p>میں ان شاء اللہ عنقریب کراچی آئوں گا اور آپ سے ملوں گا۔</p>
		</section>
	</body>
</document>