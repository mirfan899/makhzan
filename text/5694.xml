<document>
	<meta>
		<title>خطوط بنام رئیس احمد جعفری: ۳۵</title>
		<author>
			<name>ابراہیم جلیس</name>
		</author>
		<original-publication-year>1966</original-publication-year>
		<publication>
			<name>Bunyad, Volume 9</name>
			<year>2018</year>
			<city>Lahore</city>
			<link>https://bunyad.lums.edu.pk/website/journal/vol/5f960116cb2ca/page</link>
			<copyright-holder>Gurmani Centre for Languages and Literature, Lahore University of Management Sciences</copyright-holder>
		</publication>
		<contains-non-urdu-languages>No</contains-non-urdu-languages>
	</meta>
	<body>
		<section>
			<p>ابراہیم جلیس بی اے (علیگ)</p>
			<p>۲۲۷بی۔ پی آئی بی کالونی۔ کراچی</p>
			<p>برادرِ محترم رئیس احمد جعفری صاحب</p>
			<p>السلام علیکم۔ مجھے افسوس ہے کہ میں آپ کو الوداع کہنے ریلوے اسٹیشن نہ آسکا لیکن چونکہ اس وقت مسیح الرحمان اور اسرار احمد صاحب سے سومار صاحب ملنے گئے ہوئے تھے اور مجھے بٹھا رکھا تھا کہ ضرورت پڑنے پر آپ کو بلایا جائے گا۔</p>
			<p>بہر حال بہت افسوس کے ساتھ عرض ہے کہ گفتگو ناکام ہو چکی ہے اور مجھے امید ہے کہ میرا اظہار افسوس والا مسودہ آپ کے پاس محفوظ ہوگا، کیونکہ سومار صاحب نے یہی فرمایا تھا کہ یہ خط رئیس احمد جعفری صاحب کے پاس رہے گا۔ اگر گفتگو ناکام ہو جاتی ہے تو پھر یہ خط استعمال نہ کیا جائے گا۔ چنانچہ مجھے قوی توقع ہے کہ آپ وہ خط اپنے ہی پاس محفوظ رکھیں گے اور اسے بغرضِ اشاعت استعمال نہ کیا جائے گا۔</p>
			<p>ابھی ابھی مجھے پتا چلا ہے کہ سومار صاحب اس خط کا انگریزی ترجمہ بغرضِ اشاعت ارسال کر رہے ہیں۔ یہ قرآن مجید کی موجودگی میں کیے ہوئے وعدے کی خلاف ورزی ہو گی۔ سومار صاحب نے یہ الفاظ قرآن مجید کی موجودگی میں کہے تھے۔ آپ نے بھی سنے۔</p>
			<blockquote>
				<p>یہ مسودہ رئیس احمد جعفری صاحب کے پاس رہے گا۔ اگر گفتگو ناکام ہو جاتی ہو یہ مسودہ استعمال نہیں کیا جائے گا۔</p>
			</blockquote>
			<p>امید ہے کہ یہ مسودہ اب جب کہ گفتگو ناکام ہو گئی ہے، کسی طرح بھی استعمال نہیں کیا جائے گا۔ میں کوشش کر رہا ہوں کہ کل کی سیٹ مجھے مل جائے ورنہ میں پرسوں کراچی لوٹ جائوں گا۔ باقی باتیں کراچی پہنچ کر لکھوں گا۔</p>
			<p>وقت / ساڑھے آٹھ بجے شام</p>
			<p>آپ کا خادم</p>
			<p>ابراہیم جلیس</p>
			<p>یکم جولائی ۱۹۶۶ئ</p>
		</section>
	</body>
</document>