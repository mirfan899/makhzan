<document>
	<meta>
		<title>توقیتِ شبلی نعمانی</title>
		<author>
			<name>ناہید ناز</name>
		</author>
		<publication>
			<name>Bunyad, Volume 5</name>
			<year>2014</year>
			<city>Lahore</city>
			<link>https://gcll.lums.edu.pk/research-publications/bunyad-v-05-2014</link>
			<copyright-holder>Gurmani Centre for Languages and Literature, Lahore University of Management Sciences</copyright-holder>
		</publication>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<heading>تعارف</heading>
			<p>معلم، مؤرخ، ادیب، سوانح نگار، سیرت نگار، شاعر اور سماجی کارکن مولانا محمد شبلی نعمانی (مئی) ۱۸۵۷ء کے دورِ انتشار میں پیدا ہوئے اور (نومبر) ۱۹۱۴ء کے دورِ پیکار میں وفات پائی۔ تعلیم و تربیت کے مختلف مراحل بندول (آبائی گائوں)، غازی پور، رام پور اور لاہور سے طے کیے۔ وکالت، نقول نویسی اور قرق آمینی (ناظر عدالت) جیسے شعبوں میں رہے۔ یکم فروری ۱۹۸۳ء کو بطور اسسٹنٹ پروفیسر (عربی) علی گڑھ کالج ۱۸۷۸ء سے وابستہ ہوئے جہاںا نھیں سر سید احمدخاں (۱۸۱۷ئ۔ ۱۸۹۸ئ) علی گڑھ کالج اور لائبریری سے استفادے کا موقع ملا۔ المامون (۱۸۸۷ئ)، سیرۃ النعمان (۹۰۔ ۱۸۸۹ئ)، سفرنامہ مصروروم و شام (۱۸۹۴ ئ) اور الفاروق (۱۸۹۸ئ) اسی دور کی یادگار ہیں۔</p>
			<p>علی گڑھ کا لج سے علاحد گی (دسمبر ۱۸۹۸ء) کے بعد حیدر آباد میں سررشتہ علوم و فنون کے ناظم (۲۳ مئی ۱۹۰۱ئ) مقرر ہوئے جہاں الغزالی (۱۹۰۱ئ)، علم الکلام (۱۹۰۳ئ) الکلام (۱۹۰۴ئ) سوانح مولانا روم (۱۹۰۴ئ) جیسی تصانیف قلم بند کیں۔</p>
			<p>اس عہدے سے مستعفی ہونے کے بعد فروری ۱۹۰۵ء میں ندوۃ العلماء لکھنؤ آئے جہاں شعر العجم (۱۹۰۸ئ)، دستۂ گلفارسی کلام کا مجموعہ (مارچ۱۹۰۸ئ)، الانتقاد (۱۹۱۱ئ)، بوے گل (دسمبر ۱۹۱۲ئ)، اور سیرۃ النبیؐ (آغاز، جنوری ۱۹۱۲ئ) جیسی کتب لکھیں۔</p>
			<p>شبلی کے نجی واقعات میں، ان کے والد شیخ حبیب اللہ کا عقدِ ثانی (۱۸۴۴ئ)، بھائی، مہدی حسن کی وفات (۲۹جون ۱۸۹۷ئ)، شبلی کا عقدِ ثانی (۱۹۰۰ئ) والد اور بیوی کی وفات (۱۹۰۵ئ)، عطیہ بیگم کے ساتھ تعلق (۱۹۰۶ئ)، حادثۂ پا (۱۷مئی ۱۹۰۷ ئ)، بھائی، محمد اسحاق کی وفات (۱۰اگست ۱۹۱۴ئ) قابل ذکر ہیں۔ سماجی حوالے سے علی گڑھ کالج، مدرسہ سرائے میر، ندوۃ العلماء لکھنؤ، انجمن حمایت اسلام، خدام الدین جماعت، اردو ورنیکولرا سکیم کمیٹی، نیشنل سکول اعظم گڑھ اور دارالمصنفین اعظم گڑھ سے وابستگی رہی۔ یہاں حیاتِ شبلی کی ان جہات کو زمانی ترتیب سے پیش کرنے کی سعی کی گئی ہے۔</p>
			<p>۱۸۵۷ئ:	مولانا شبلی نعمانی، پورا نام، محمد شبلی مئی ۱۸۵۷ء میں شہر اعظم گڑھ کے نواحی گائوں ”بندول“ 	میں پیدا ہوئے۔ ان کے والد شیخ حبیب اللہ (م ۱۹۰۰ئ) نے شیخ شبلی بغدادی کے نام پر شبلی 	نام رکھا۔</p>
			<p>۱۸۶۱ئ:	مولانا شبلی کی ابتدائی تعلیم کا آغاز ہوا۔</p>
			<p>۱۸۶۶ئ:	مولانا شبلی کے والد شیخ حبیب اللہ نے غیرکفو میں دوسری شادی کی۔ مولانا شبلی اور ان کی 	حقیقی والدہ پر اس واقعے کا بہت برا اثر پڑا۔</p>
			<p>۱۸۷۲ئ:	ابتدائی تعلیم کے بعد مزید تعلیم حاصل کرنے کے لیے غازی پور گئے جہاںانھیں مولانا محمد 	فاروق چڑیا کوٹی سے اکتساب علم کا موقع ملا۔</p>
			<p>۱۸۷۴ئ:	زمانے کے دستورکے مطابق مختلف مشاہیر فن سے فیض حاصل کرنے کے لئے پہلے لکھنؤ اور 	رام پور کا رخ کیا۔</p>
			<p>۱۸۷۵ئ:	مولانا شبلی نے مزید تعلیم حاصل کرنے کے لیے لاہور کا سفر کیا۔ ان کے والد، اس سفر سے 	خوش نہ تھے۔</p>
			<p>۱۸۷۶ئ:	انیس (۱۹) برس کی عمر میں اپنے والد اور خاندان کے دیگر رشتہ داروں کے ساتھ حج کا سفر 	کیا۔</p>
			<p>۱۸۷۹ئ:	وکالت کے امتحان میں شریک ہوئے لیکن ناکام رہے۔</p>
			<p>۱۸۸۱ئ:	اس برس خوب محنت کی اور وکالت کا امتحان دوبارہ دیا جس میں کامیابی حاصل کی اور اعظم 	گڑھ میں وکالت شروع کر دی۔</p>
			<p>اپنے والد شیخ حبیب اللہ کے ساتھ علی گڑھ، سرسید کی خدمت میں گئے اور سرسید کی مدح میں 	عربی میں قصیدہ کہا۔</p>
			<p>۱۸۸۲ئ:	ضلع بستی میں چند ماہ وکالت کی۔</p>
			<p>فروری۱۸۸۲ء میں وکالت چھوڑ کر کلکٹر کی کچہری میں نقول نویس، اور بعدمیں قرق آمینی کی 	اسامی پر تعین ہوا۔</p>
			<p>۱۸۸۳ئ:	یکم فروری ۱۸۸۳ء کو علی گڑھ کالج میں اسسٹنٹ پروفیسر کی حیثیت سے تعینات ہوئے اور 	اسی سال ”تاریخ بنی عباس“ لکھنے کا بھی ارادہ کیا۔</p>
			<p>۱۸۸۵ئ:	مثنوی صبح امید لکھ کر شائع کرائی جس میں علی گڑھ تحریک کی تاریخ اور سرسید کی تعریف 	کی گئی تھی۔</p>
			<p>۱۸۸۶ئ:	علی گڑھ میں ”مجلس تحیتہ الصلوٰۃ“ قا ئم کی۔</p>
			<p>اگست میں ملکہ معظمہ نے مدرسہ العلوم علی گڑھ کو دو تصانیف (بوساطت شبلی) تحفتاً بھیجیں۔</p>
			<p>۱۸۸۷ئ:	اکتوبر میں مولانا شبلی کی پہلی مستقل تصنیف المامون منظر عام پر آئی۔</p>
			<p>دسمبر میںمحمڈن ایجو کیشنل کانفرنس کے دوسرے اجلاس منعقدہ لکھنؤ میں ”چھوٹے کم درجہ 	اسکولوں کا قیام“ کے عنوان سے خطاب کیا۔</p>
			<p>۱۸۸۹ئ:	دسمبر ۱۸۸۹ء میں سیرۃ النعمان کا پہلا حصہ مکمل کیا۔</p>
			<p>۱۸۹۰ئ:	دسمبر۱۸۹۰ء میں سیرۃ النعمان کا دوسرا حصہ مکمل ہوا۔</p>
			<p>۱۸۹۱ئ:	محمڈن ایجوکیشنل کانفرنس کے جلسہ الہ آباد میں ”ایجوکیشنل کا نفرنس کی سالانہ رپورٹ پر 	ریمارک“ کے عنوان سے خطاب کیا۔</p>
			<p>۱۸۹۲ئ:	اپریل میںسیرۃ النعمان کی طباعت ثانی ہوئی۔</p>
			<p>۱۸۹۲ئ:	روم و شام اور مصر کا سفر کیا۔</p>
			<p>۲۶ اپریل کو علی گڑھ سے مسٹرآرنلڈ (جھانسی کے اسٹیشن سے) کے ہمراہ براستہ بمئبی، عدن 	اور قسطنطینہ روانہ ہوئے۔</p>
			<p>۱۳ مئی کو قسطنطینہ پہنچے جہاں تین ماہ قیام کیا۔</p>
			<p>قسطنطینہ سے بیروت، بیت المقدس، اسکندریہ اور قاہرہ کا سفر کیا۔</p>
			<p>۱۸۹۳ئ:	مارچ میںمجموعہ نظم فارسیمطبع میں چھپنے کے لیے گیا۔</p>
			<p>دسمبر میںالفاروق لکھنے کا آغاز کیا۔ لیکن ملازمت کے فرائض اور دیگر مصروفیات کی بناپر 	مسلسل نہ لکھ سکے۔</p>
			<p>۱۸۹۴ئ:	سفر نامہ مصر و روم و شام لکھااور اس کا پہلا ایڈیشن مفید عام پریس آگرہ میں 	چھپا۔</p>
			<p>اسی سال ندوۃ العلماء کے سالانہ اجلاس میں ”قدیم عربی نصاب کے نقائص“ اور ”علما کے 	فرائض“ کے عنوان سے تقاریر کیں۔</p>
			<p>سرسید کی کوشش اور سر آکلنڈ کالون لفٹنٹ گورنر کی سفارش سے نوروز پر ”شمس العلمائ“ کا 	خطاب ملا۔</p>
			<p>علی گڑھ کے سالانہ جلسے میں اُردو میں ”مسدّس“ پڑھا۔</p>
			<p>۱۸۹۵ئ:	علی گڑھ کالج میگزین میں ”اسلامی حکومتوں کے اہم تمدنی اور انتظامی صیغوں پر ایک سلسلۂ 	مضامین شروع کیا۔ اس سلسلے کا پہلا مضمون ”اسلامی حکومتیں اور شفا خانے“ کے عنوان سے 	جولائی ۱۸۹۵ء کے پرچے میں شائع ہوا۔“</p>
			<p>۱۸۹۵ء ہیمیں لاہور گئے اور وہاں ”انجمن حمایت اسلام“ کے جلسے میں شریک ہوئے۔</p>
			<p>اسی سال وہ الٰہ آبادیونی ورسٹی کے شعبۂ فنون اور بورڈ آف سٹڈیز کے رکن مقررہوئے۔</p>
			<p>۱۸۹۶ئ:	دوسری بار حیدر آباد کا سفر کیا۔</p>
			<p>دسمبر۱۸۹۶ء تا نومبر۱۸۹۷ء علی گڑھ کالج سے ایک سال کی رخصت لی اور اعظم گڑھ چلے 	گئے۔</p>
			<p>۱۸۹۷ئ:	۲۹جون ۱۸۹۷ء کو مولانا شبلی کے چھوٹے بھائی مہدی حسن وفات پا گئے۔</p>
			<p>۱۸۹۸ئ:	جنوری میں مولانا شبلی کے بیٹے حامد نعمانی کی شادی ہوئی۔</p>
			<p>فروری میںالفاروق حصہ دوم کے چند ابواب مطبع نامی کا نپور میں چھپنے کے لیے دیے۔</p>
			<p>اپریل ۱۸۹۸ء کو علی گڑھ کالج سے کنارہ کش ہو گئے کیونکہ سید محمود اور پرنسپل بک <annotation lang="en">(Book)</annotation> 	سے اُن کے مراسم اچھے نہ تھے۔</p>
			<p>”اسکولوں میں مذہبی تعلیم کا انتظام“ کے عنوان سے ندوۃ العلما لکھنؤ کے اجلاس سے خطاب 	کیا۔</p>
			<p>چھے ماہ کی رخصت کے اختتام (دسمبر ۱۸۹۸ ء) پر انھوں نے استعفا دے دیا۔</p>
			<p>۱۸۹۹ئ:	فروری ۱۸۹۹ء میںعلم الکلام لکھنے کا آغازکیا۔</p>
			<p>جولا ئی۱۸۹۹ء میں شعر العجم لکھنے کا ارادہ کیا۔</p>
			<p>دسمبر ۱۸۹۹ء میں مو لا نا شبلی نے ”ندوۃ العلماء“ میں انگر یزی تعلیم کی تجو یز دی۔</p>
			<p>محمڈن ایجوکیشنل کانفرنس کے اجلاس منعقدہ کلکتہ میں بی اے میں فارسی کے قیام سے متعلق 	پُرزور تقریر کی۔</p>
			<p>۱۹۰۰ئ:	جون ۱۹۰۰ء میں مو لا نا شبلی کا عقد ثا نی ہوا۔</p>
			<p>۱۲نو مبر ۱۹۰۰ء میں مو لانا شبلی کے والد شیخ حبیب اللہ وفات پا گئے۔</p>
			<p>۱۹۰۱ئ:	مو لا نا شبلی حیدر آباد آئے۔ ۲۲مئی ۱۹۰۱ء کو ان کا تقرر سر رشتۂ علوم و فنون کی نظامت پر 	ہوا۔</p>
			<p>دسمبر ۱۹۰۱ء میں امام غزالی کی سوانح عمری الغزالی تصنیف کی۔</p>
			<p>۱۹۰۲ئ:	جنو ری ۱۹۰۲ء میں مو لا نا شبلی کی کا وشو ںسے ندوۃ العلماء میں انگریزی کا اجرا ہوا۔</p>
			<p>فروری۱۹۰۲ء میں رسا لہ الندوۃ کے اجرا کی کوششیں کی۔</p>
			<p>الغزالیمکمل ہو کر مطبع میں چلی گئی اور مارچ ۱۹۰۳ء سے پہلے چھپ گئی۔</p>
			<p>اپر یل ۱۹۰۲ء میں علم کلام کی تا ریخ آگرہ چھپنے کے لیے روانہ کی۔</p>
			<p>۱۹۰۳ئ:	جنوری ۱۹۰۳ء میں محمڈن ایجوکیشنل کانفرنس دہلی کے اجلاس میں ”تعصّب اور اسلام“ کے 	موضوع پر تقریر کی۔</p>
			<p>علم الکلام لکھی جو مذ ہب کو عقلی دلا ئل سے ثا بت کر نے کی ایک کا وش تھی۔</p>
			<p>مارچ۱۹۰۳ء میں ”ابن رشد“ کے سوانح لکھنے کا ارادہ کیا جو بعد میںالندوۃمیں متفرق چھپی۔</p>
			<p>اپر یل ۱۹۰۳ء میں ”انجمن تر قی اردو“ کا آغاز ہوا۔ مو لانا شبلی اس انجمن کے سیکرٹری مقرر ہوئے۔</p>
			<p>نو مبر۱۹۰۳ء میں میرانیس کے کلام پر مفصل تبصرہ لکھا۔</p>
			<p>۱۹۰۴ئ:	سوانح مولانا روم لکھی جس میں مو لانا جلال الد ین رو میؒ بطور ایک حکیم اور ان کی 	مثنوی معنوی کو عقا ئد اور کلام کی حیثیت سے پیش کیا۔</p>
			<p>۱۹۰۵ئ:	فروری ۱۹۰۵ء میں حیدر آباد سے مستعفی ہو کروطن آئے۔</p>
			<p>اپریل میں دارالعلوم کے معتمد کی حیثیت سے ندوۃ العلماء لکھنؤ آگئے جہاں وہ ۱۹۱۳ء تک 	رہے۔</p>
			<p>۱۹۰۵ء میں مولانا ابو الکلام آزاد بمبئی میں مولانا شبلی نعمانی سے ملے۔ انھوں نے آپ کو 	ندوۃالعلماء بلایا جہاں وہ ڈیڑھ سال مقیم رہے۔</p>
			<p>۱۹۰۶ئ:	۶ مارچ ۱۹۰۶ء کو شعر العجمکے نام سے فا رسی شاعری کی تا ریخ لکھنی شروع کی۔</p>
			<p>اگست۱۹۰۶ء میں بمبئی گئے۔ بمبئی جا نے کا مقصد ندوۃ العلماء کے لیے چندے کا حصول 	تھا۔ یہاں ان کی ملا قات عطیہ بیگم سے ہو ئی۔</p>
			<p>۱۹۰۷ئ:	۱۷ مئی ۱۹۰۷ء کی رات دس بجے اپنے گھر میں بھری ہوئی بندوق چل گئی جس سے ایک 	پائوں پنڈلیوں تک چُور چُور ہو گیا۔</p>
			<p>اگست۱۹۰۷ء میں بسلسلہ علاج حیدر آباد اور بمبئی کا سفر کیا۔</p>
			<p>اکتوبر ۱۹۰۷ء میں شعر العجم کا پہلا حصہ مرتب ہو کر طبع ہوا۔</p>
			<p>۱۹۰۸ئ:	جنوری میں شعر العجم کا دوسرا حصہ زیرِ تحریر رہا۔ فروری میں بمبئی کا سفر کیا، جہاں سے 	لکڑی کا مصنوعی پائوں لگوایا۔</p>
			<p>فروری۱۹۰۸ء میں ”ندوۃ العلماء“ کی عمارت بنوانے کے لیے والدہ ماجدہ نواب بہاولپور 	کے نجی خزانے سے پچاس ہزار کی رقم دلوائی۔</p>
			<p>مارچ۱۹۰۸ء میں دستۂ گل کی طبا عت کا آغاز ہو ا۔</p>
			<p>مارچ ہی میں پٹیا لہ میں ایک مسلمان راجپوت کا نفر نس میں شر کت کر نے کے لیے پٹیالہ گئے۔</p>
			<p>اگست ۱۹۰۸ء میں شعر العجم کا دوسرا اور تیسرا حصہ مکمل ہو نے کے قر یب تھا۔</p>
			<p>۲۸نو مبر ۱۹۰۸ء کو لکھنؤ کے لیفٹیننٹ گورنر کے ہا تھوں ندوۃ العلماء کی عمارت کا سنگ بنیاد رکھا گیا۔</p>
			<p>۱۹۰۹ئ:	مو لا نا شبلیؒ نے ”ندو ہ“ کو اشا عتِ اسلام کی تحر یک کا ذریعہ بنا یا۔</p>
			<p>شعر العجم ۱۹۰۹ء میں مکمل ہو ئی اور پنجاب یو نی ورسٹی نے اسے سال کی بہتر ین 	تصنیف قرار دے کر مؤ لف کو پندرہ سو رو پے کا انعام دیا۔</p>
			<p>۱۹۰۹ء ہی میں مدرسہ دارالعلوم کی تعمیر کا آغاز ہو ا۔</p>
			<p>۱۹۱۰ئ:	جنوری میں مولانا شبلی دہلی گئے جہاں ان کی ملاقات سر آغا خاں سے ہوئی۔ موصوف نے 	ندوہ کے متعلق کچھ مفید مشورے دیے۔</p>
			<p>اپر یل۱۹۱۰ء مدرسہ سراے میر کے نظم و نسق کی درستی پر تو جہ دی۔</p>
			<p>۱۹۱۱ئ:	نومبر۱۹۱۱ء میں الانتقاد نامی رسالہ جر جی زیدان (ایڈیٹر الہلال، مصر) کی تاریخ تمدن اسلامی کے ردمیں لکھا۔</p>
			<p>۱۹۱۲ئ:	جنوری ۱۹۱۲ء میں سیرۃ النبیؐ لکھنے کا آغاز کیا۔</p>
			<p>فروری ۱۹۱۲ء میں ”خدام الد ین“ جما عت کا قیام عمل میں آیا۔</p>
			<p>مارچ۱۹۱۲ء میں اردوو رنیکولر سکیم کمیٹی میں ”اردو“ کے نفاذکے لیے مو لا نا شبلی کی کا وشوں کو 	کا میا بی ملی۔</p>
			<p>اپر یل ۱۹۱۲ء میں ”ندوۃالعلماء“ کے لیے ریا ست بھوپال سے عطیہ کی درخواست کی۔</p>
			<p>اکتو بر ۱۹۱۲ء میں جمعے کے روز کی تعطیل کے لیے تحریک چلا ئی۔</p>
			<p>نو مبر ۱۹۱۲ء میں تر کی اور بلقان کی جنگ چھڑ گئی۔ مو لانا شبلی کی ہمدر دیاں اور اظہار یکجہتی ترکوں کے سا تھ تھیں۔</p>
			<p>دسمبر ۱۹۱۲ء میں فارسی غزلو ںکا مجمو عہ بوے گل تیار ہوا۔</p>
			<p>مدرستہ العلوم علی گڑھ میں ”اسلام بحیثیت ایک مکمل مذہب۔ اسلام کی بہترین جمہوریت“ 	کے عنوان سے لیکچر دیا۔</p>
			<p>۱۹۱۳ئ:	جنوری میں اردو کلام کا انتخاب نا لۂ شبلی کے نام سے شا ئع ہوا۔</p>
			<p>مولانا شبلی نے ”سیرۃ اکا دمی“ قا ئم کر نے کا ارادہ کیا۔ اس ضمن میں مو لاناابو الکلام آزادکو 	اس کا خاکہ بنا کر بھیجا۔</p>
			<p>نو مبر۱۹۱۳ء میں ”افیون“ کا استعمال شروع کر دیا۔ (واضح رہے کہ اس عہد میں افیون بطور 	نشہ استعمال نہیں ہو تی تھی بلکہ بطور علاج ضعف معدہ مستعمل تھی) ۔</p>
			<p>۱۹۱۴ئ:	فروری میں دارالمصنفین کی تحر یک کو عملی جا مہ پہنا نے کی کو ششیں تیز کر دیں۔</p>
			<p>مارچ میں سیرۃ النبیؐ کی کاپیاں لکھوانی شر وع کر دیں۔</p>
			<p>جو لا ئی میںسید سلیمان ندوی کو سیرۃعا ئشہ اور ازواجِ مطہر ات پر کتا بیں لکھنے کی تر غیب 	دی۔</p>
			<p>جولا ئی میں ہی دارالتصنیف کی جما عت کا انتظام کیا۔</p>
			<p>۱۰اگست ۱۹۱۴ء کو مو لا نا شبلی کے بھا ئی محمد اسحاق (بی اے، ایل ایل بی) وفات پا گئے۔</p>
			<p>ستمبر، اکتوبر ۱۹۱۴ء میں صحت مسلسل خراب رہنے لگی۔</p>
			<p>مورخہ ۱۰اکتوبر ۱۹۱۴ء سید سلیمان ندوی کو اپنے پاس بلانے کے لیے مکتوب لکھا۔</p>
			<p>۲۸اکتو بر ۱۹۱۴ء کو وفات (۱۸نومبر۱۹۱۴ئ) سے بیس روز قبل مولوی حمید الدین کے نام آخری 	خط لکھا۔</p>
			<p>۱۵ نومبر کی شام کو سید سلیمان ندوی مولانا شبلی کے پاس اعظم گڑھ پہنچ گئے تھے لیکن مولانا کی حالت بہت بگڑ چکی تھی۔</p>
			<p>۱۷ نومبر کی صبح مولانا حمید الدین اور سید سلیمان ندوی کو بلا کر کہا ”سیرت! سیرت! 		سیرت! “ اور انگلی سے لکھنے کا اشارہ کر کے کہا ”سب کام چھوڑ کے۔“</p>
			<p>۱۸ نومبر ۱۹۱۴ء کو چہارشنبہ کے دن صبح کے ساڑھے آٹھ بجے دنیا کو الوداع کہا۔</p>
		</section>
	</body>
</document>